# tekna_digitale_bilder

Utviklingsrepo for kræsjkurs i digital bildebehandling via Tekna Helse / OUS

## Litt info om kurset

Vi har blitt kontaktet av ansatte ved Oslo Universitets Sykehus (OUS), som i samarbeid med Tekna Helse ønsker seg et slags kræsjkurs/workshop i digital bildebehandling. Dette er en gruppe på ca 20 ansatte som allerede møter fast for å diskutere ulike programmeringsproblemstillinger og små skriptingutfordringer de møter på. De virker motivert, og har god kommunikasjon allerede, men få av dem har noen ordentlig programmeringsbakgrunn. Her kan vi altså anta grunnleggende programmeringskunnskaper, men ikke noe særlig utover dette.

## Omfang

De ønsker i første omgang et kurs på 3 timer. Vi har argumentert for 2x 3 timer modellen, men slik ble det ikke. Her snakker vi altså et meget kort kurs i utgangspunktet.

## Innhold

Siden vi har begrenset med tid må vi også nødvendigvis begrense oss i hva vi ser på. Her tenker jeg i første omgang at vi bør ha et par mål:

1. Dekke hvordan bilder kan leses inn i Python
2. Dekke hvordan bilder typisk er representert i Python (gjerne som numpy arrays, dekke operasjoner som dtypes, størrelse, etc)
3. Vise frem visse enkle bildebehandlingsoperasjoner
4. Dekke mer om hvilke pakker/kilder de bør bruke for å lære mer

## Pakker/kilder

I tillegg til å dekke numpy tenker jeg scikit-image er et meget naturlig valg. Det er en pakke som er godt utviklet, meget enkel å ta i bruk og som har masse informasjon på nettsidene sine. Bør nok også nevne scipy.ndimage som et alternativ, men være tydelig på at dette gjerne er litt tyngre og vanskligere å ta i bruk for "nybegynnere". I tillegg bør vi vise til (ihvertfall) matplotlib og pandas og sikket et par andre pakker og. Kan også vise til OpenCV/PIL, men jeg er ikke veldig kjent med disse.

## 

